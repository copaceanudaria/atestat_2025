<!DOCTYPE html>
<html>
<head>
<title>
trasaturi
</title>
<meta charset='utf-8'>
</head>
<body>
<p>Iata cateva idei referitoare la trasaturile simbolismului</p>
<h3> Folosirea simbolului </h3>
<ul>
<li><p> Simbolul este un substituent, înlocuind expresia directă, vorbirea noţională, mediind cunoaşterea 
pe calea analogiei şi a convenţiei.</p>
<li><p>O dată cu evoluţia limbajului, simbolul a devenit tot mai complex, folosindu-se în toate domeniile culturii, 
iar în literatură este un mod de constituire a imaginii artistice.</p>
<li><p>Simbolul literar concentrează în imagini element e ale realului cu un grad mai mic sau mai mare de generalizare. Îl vom descoperi în mituri, legende sau folclor. În aria lor s-au născut simbolurile 
consacrate, „convenţionale”, cu sensuri pozitive sau negative.Alături de acestea apar simbolurile desprinse
 dintr-un fapt trăit, raportate la un obiect sau o circumstanţă, create prin atribuirea de semnificaţii 
 inedite unor obiecte, unor făpturi, unor componente ale naturii, unor circumstanţe existenţiale</p>
 <li><p>Bacovia, de exemplu, nu spune că ploaia exprimă sufletul zdruncinat, ci sugerează prin simbolul ploii:
 „De-atâtea nopţi aud plouând”. Simbolismul se diferenţiază de alte curente prin faptul că dă imaginilor 
 poetice funcţie implicit şi nu explicit simbolică.</p>
</ul>

<h3>Cultivarea sugestiei</h3>
<ul>
<li><p> La baza tehnicii simboliste stă sugestia; „corespondenţele”, clar-obscurul, spleen-ul, starea de 
inefabil, simbolul se realizează prin sugestie, de aceea Baudelaire numea poezia „o specie de vrăjitorie 
evocatoare”.</p>
<li><p> Rolul sugestiei în realizarea simbolurilor este foarte mare. Mallarmé susţine că „a numi un obiect este a suprima trei sferturi din plăcerea poemului” şi adăuga: „a sugera, iată visul!”</p>
<li><p>Ion Minulescu vorbeşte despre corăbii, mări, insule, faruri etc. pentru a-şi exprima aluziv, pe calea sugestiei, dorul de călătorii, tentaţia depărtărilor.</p>
</ul>

<h3>Corespondentele</h3>
<ul>
<li><p>Corespondenţele sunt un mod de sondare, de luminare a zonelor ascunse ale realităţii. Ideea fundamentală a simbolismului constă în exprimarea unor raporturi intime între eul poetului ( universul mic ) şi lume ( universul mare ), care se traduc la nivelul receptivităţii prin simboluri.</p>
<li><p>Ele tind să exprime relaţiile ce există, pe baza unor afinităţi secrete, între părţile componente ale totului cosmic; în categoria corespondenţelor întră şi analogiile dintre senzaţii, emoţii şi imagini de naturi diferite. În poezie, descoperirea corespondenţelor îi aparţine lui Baudelaire.</p>
<li><p>Poezia are ca punct de plecare credinţa că există o unitate a lumii în temeiul căreia senzaţiile de ordin diferit comunică între ele: „Parfum, culoare, sunet se-ngână şi-şi răspund”. Taina aceasta adâncă nu se dezvăluie ochiului comun, care observă numai exterior lumea, ci aceluia înzestrat cu facultăţi superioare, al artistului. Poetul devine demiurgul care creează lumea din cuvinte menite să sugereze idei fundamentale, principii metafizice </p>
</ul>


</body>
</html>
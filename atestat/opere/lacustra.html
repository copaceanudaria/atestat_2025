<!DOCTYPE html>
<html>
<head>
<title>
opera
</title>
</head>
<body>
<h1>Lacustra</h1>
De-atâtea nopți aud plouând,<br>
Aud materia plângând..<br>
Sînt singur, și mă duce un gând<br>
Spre locuințele lacustre.<br>
<br>
Și parcă dorm pe scânduri ude,<br>
În spate mă izbește-un val --<br>
Tresar prin somn și mi se pare<br>
Că n-am tras podul de la mal.<br>
<br>
Un gol istoric se întinde,<br>
Pe-același vremuri mă găsesc..<br>
Și simt cum de atâta ploaie<br>
Pilonii grei se prăbușesc.<br>
<br>
De-atâtea nopți aud plouând,<br>
Tot tresărind, tot așteptând..<br>
Sînt singur, și mă duce-un gând<br>
Spre locuințele lacustre.<br>

</body>
</html>